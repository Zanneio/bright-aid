# bright-aid
**Αναλυτική περιγραφή ιδέας**

Κατασκευάσαμε ένα «έξυπνο» φανάρι, το οποίο, σε συνδυασμό με μια φωτιζόμενη διάβαση, έχει ως στόχο την διευκόλυνση των ατόμων με αναπηρία στην πιο απλή καθημερινή δραστηριότητα, την διάσχιση του δρόμου. Μαζί με το οπτικό σήμα (πράσινο και κόκκινο φως), θα ακούγεται ο ήχος ενός buzzer για να ενημερώνει τα άτομα με οπτικές αναπηρίες. Όσο είναι αναμμένο το πράσινο ή το κόκκινο φανάρι θα ακούγεται ένας έντονος, διαφορετικός για το κάθε χρώμα, παρατεταμένος ήχος. Με το άκουσμα γρήγορου ήχου το άτομο αντιλαμβάνεται πώς πρέπει να διασχίσει τον δρόμο. Αντιθέτως, αργός ήχος απαγορεύει τη διέλευση. Η φωτιζόμενη διάβαση αλλάζει χρώμα σύμφωνα με τον σηματοδότη. Παράλληλα, στον στύλο κάθε φαναριού, είναι τοποθετημένη μια οθόνη στο χρώμα του φαναρίου, η οποία αναγράφει μήνυμα προειδοποίησης («DON’T CROSS» - για το κόκκινο , «SAFE TO CROSS» - για το πράσινο) και μετράει αντίστροφα τον χρόνο που απομένει για να αλλάξει το χρώμα του σηματοδότη.


**Εκπαιδευτικοί στόχοι του έργου**

●	Προγραμματισμός Arduino
●	Συνδεσμολογία αισθητήρων και επεξεργαστών
●	Εξοικείωση με λογισμικό CAD (Computer Aided Design)
●	Ευαισθητοποίηση σε κοινωνικά θέματα
●	Ανάπτυξη ομαδικότητας
●	Ανάπτυξη κριτικής σκέψης για επίτευξη στόχων

