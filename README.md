# bright-aid
Αναλυτική περιγραφή ιδέας 
Σκοπεύουμε να φτιάξουμε ένα φανάρι, το οποίο θα τροφοδοτείται μέσω ηλιακών πάνελ. Μαζί με το οπτικό σήμα (πράσινο, πορτοκαλί και κόκκινο φως), θα ακούγεται ο ήχος ενός buzzer για να ενημερώνει τα άτομα με οπτικές αναπηρίες. Πριν ανάψει το πράσινο και το κόκκινο φανάρι θα ακούγεται ένας έντονος, διαφορετικός για το κάθε χρώμα, παρατεταμένος ήχος ο οποίος θα σηματοδοτεί ότι θα ανάψει το φανάρι του αντίστοιχου χρώματος. Επίσης, μέσω αισθητήρα απόστασης, όταν πλησιάζει κάποιος κοντά στο φανάρι θα ακούγεται η φράση ‘’Προσοχή, κόκκινο φανάρι’’ ή ‘’Πράσινο φανάρι, περάστε ελεύθερα’’.
Εκπαιδευτικοί στόχοι του έργου 
Το έργο μας έχει ως στόχο την ασφαλέστερη μετακίνηση ατόμων με αναπηρία. Άτομα με προβλήματα όρασης (μερική ή πλήρης τύφλωση, αχρωματοψία, κ.α.) αντιμετωπίζουν καθημερινές προκλήσεις, γι' αυτό λοιπόν, μέσω του έργου μας, θα προσπαθήσουμε να διευκολύνουμε την καθημερινότητα των συνανθρώπων μας αυτών. Εκτός από ένα βήμα προς την ασφαλέστερη μετακίνηση των ΑμεΑ, το φανάρι μας τροφοδοτείτε μέσω ηλιακών πάνελ, οπότε θα φτάσουμε πιο κοντά σε μια πιο βιώσιμη πόλη. Η προσπάθεια υλοποίησης της ιδέας θα μας βοηθήσει να κατανοήσουμε βαθύτερα τα άτομα με οπτικές αναπηρίες, θα καλλιεργήσει την ενσυναίσθησή μας, καθώς και την περιβαλλοντική μας συνείδηση.
